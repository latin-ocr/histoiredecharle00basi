20 DE ARMINIACORUM CUM BURGUNDIONIBUS CONFLICTU

justicia mediante, decreverunt; et, quia satis vehemens
quod auctor et mandator illius cedis dux ipse Burgundio-
num extitisset suspicio a multis habebatur, sibi consu-
lens cui sua consciencia non ignota erat, relicta Parisiensi
urbe, ad terras suas statim discessit 1.

Itaque cum, tali discessione elapSUS‚ laqueis legum dis-
tringi non facile posset, armis et potentia pars ceso favens
et necem illam ulcisci cupienS, ipsum Burgundionum du-
cem et terras suas aggredi ; ipse vero e diverso sese
finesque suos tutari et adversantes opprimere atque
eorum conatibus obsistere moliebantur. Que res bellorum
civilium primum, deinde etiam externorum atque hosti-
lium inicium fuit et origo, que non modo totum regnum
ipsum, sed eciam vicinas quamplures terras innumeris
pene et inenarrabilibus erumpnis atque calamitatibus
adimplerunt α. Cum enim, ut premisimuS, disseminatum
fuisset per omnes pene civitates et provincias regni quod
auctor imponendorum vectigalium et tributorum in
regno dux Aurelianensium extitisset, dux vero Burgun—
dionum ea abolere atque de regno tollere et populos ad
antiquam libertatem restituere pro viribus procurasset
atque institisset, et in Normannia et in patria Occitana
omnes pene insigniores civitates et opida partes ducis Bur-
gundionum secute sunt, tanquam ejus quem sui status
ac libertatis propugnatorem reputarent ac defensorem;
ejeceruntque de Rothomago Johannem, comitem de
Alba Mala 2, cum suiS‚ qui ibidem auctoritate regali pro
parte Aurelianensium ad custodiam fuerat deputatus; et
pariter in aliis civitatibus et locis, qui potuerunt de suis
capitaneis earumdem partium effecerunt.

Et quiab ea tempestate ex partibus Aurelianensium

a. adimpleverint P. — b. atque P.

