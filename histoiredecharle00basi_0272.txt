222 DE NORMANNIAE DESOLATIONE

fieri ignorare non posset. Quos tamen a talibus injuriis
minime cohibebat nec calamitose ac misere patrie, tan-
tis pro se et querela sua erumpnis afflicte, ulla subven-
cionis solacia ministrabat,

Unde effectum est ut brevi tempore issa nobilis quon-
dam patria, populis atque diviciis habundantissima, in
totalem vastitatem atque desercionem“ devolveretur, in-
cultis et squalidis relictis omnibus illis vastissimis agris,
Fames enim tanta et tam valida et cum ea pestifera lues
in illis potissime finibus secute sunt, ut ultra ducenta
milia animarum ferro, fame et tabob absumpta brevi
temporis intervallo estimari potuerint. Multi vero ad
diversas terras in dispersionem abierunt, quorum plureS,
cum freto se committerent, ut, vel in Britanniam Armori-
cam vel in Angliam transvecti, infelicem victum servi-
tuti se adiciendo invenirent, vel absorti sunt inter fluctus
marinos vel ex contagio sociorum quos jam pestis infe-
cerat animas ponebant statim cum petita littora⁰ atti-
gissent.

Ita miseros illos populos, non solum in natali solo, sed
et quocumque se conferre satagerent, luctus et lamenta
sequebantur. Miserabile erat tunc videre egencium et
mendicorum utriusque sexus catervas et cumulos per
plateas et hospitalia urbis Rothomagensis et singularum
civitatum et opidorum tocius Normannie, quibus pii
cives et humani pro concessis sibi facultatibus ut melius
poterant,¹ studebant subvenire, tum cum frumenti penu-
ria et annone caristia ob cuitus agrorum desercionem
maxime essent, ita ut suis propriis necessitatibus evin·
cendis major pars vix sufficeret. Qui habundanciores opi-
bus erant tante mendicorum numerositati minime suf-
ficiebantd 1.

α. desolacionem P. -— b. tabe P. - c. littera P. — d. sufficiebat P

